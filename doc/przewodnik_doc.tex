\chapter{Cel pracy i wizja produktu}

\section{Wprowadzenie}
Wiele uwagi dzisiejszego świata poświęcone jest muzyce. Jeden z najbardziej dochodowych filarów przemysłu rozrywkowego, nieodłączny element naszego życia. Postanowiliśmy więc potraktować go jako taki, i zdecydowaliśmy się go zbadać. Co możemy dowiedzieć się o muzyce, poza tym jak brzmi? Czy możemy zobaczyć falę dźwiękową, poznać tempo, być może rozpoznać gatunek bez konieczności odsłuchiwania utworu? Czy możemy to zrobić dysponując jedynie telefonem z systemem operacyjnym Android? Tego właśnie postanowiliśmy dopilnować.
\section{Cel i wizja}
Celem naszej pracy było zaprojektowanie i zaimplementowanie mobilnej aplikacji będącej w stanie robić właśnie te rzeczy - wizualizować, wyciągać informacje, analizować, informować o technicznych aspektach muzyki. Wszystko to zaś zamknięte w ramach systemu operacyjnego Android. Podczas pierwszych faz developmentu odkryliśmy jednak dość nieoczekiwany fakt - Android nie implementuje wszystkich bibliotek Javy. W tym tej, która byłaby nam najbardziej potrzebna: java.sound

By temu zaradzić cel naszej musiał zostać rozszerzony. Ze względu na pozbawienie nas podstawowych niskopoziomowych narzędzi dostępu do pliku muzycznego jak i nadziei na wykorzystanie istniejących już bibliotek - postanowiliśmy zaprojektować własną. Tak narodził się Grieg, framework umożliwiający odczyt i analizę plików dźwiękowych. W jego ramach zamknięta zostałaby logika analizy, aplikacja zaś swój cel spełniałaby poprzez odpowiednie użycie oraz prezentację logiki zawartej wewnątrz frameworku.

\section{Analiza ryzyka}

\noindent\emph{Nieznajomość systemu Android} -- W chwili rozpoczęcia projektu żaden z nas nie posiadał żadnego doświadczenia z programowniem na systemy mobilne, w szczególności na system Android. Nie znaliśmy dobrych praktyk, specyfiki i ograniczeń platformy. W konsekwencji istniało duże ryzyko błędnej oceny trudności w projektowaniu i implementacji zadań związanych z tą platformą. By temu przeciwdziałać równolegle jako projekt z innego przedmiotu pracowaliśmy również nad aplikacją androidową, w ramach tego projektu zakładaliśmy częste prototypowanie we wczesnych fazach by wyeliminować podstawowe problemy·

\noindent\emph{Gotowe biblioteki} -- Żaden z nas nie miał doświadczenia w pracy nad plikami dźwiękowymi. Elementem koniecznym więc wydawało się istnienie gotowej biblioteki obsługującej niskopoziomową logikę taką jak wczytywanie pliku czy stworzenie pipelinu przetwarzania. Istniało jednak ryzyko, że takich nie znajdziemy - ponieważ nie istnieją lub ponieważ wymagania sprawią że z jakiegoś powodu nie będą aplikowalne w naszym projekcie. W tym celu przeprowadziliśmy iterację 0 której celem było zbadanie istniejących już rozwiązań pod kątem użyteczności dla naszej aplikacji.

\noindent\emph{Brak wiedzy dziedzinowej} - Muzyka do tej pory interesowała nas głównie w charakterze odbiorców. Nie dysponowaliśmy wiedzą specjalistyczną o sposobie reprezentacji plików dźwiękowych, czy istniejących już sposobach analizy. Wiązało się z tym ryzyko problemów komunikacyjnych z klientem, trudność w zrozumieniu oraz ocenie wykonalności jego wymagań. By temu przeciwdziałać planowaliśmy przyjrzeć się uważnie gotowym implementacjom w isniejących już rozwiązaniach, oraz dokładnie badać każdą propozycję klienta na temat funkcjonalności by określić poziom skomplikowania przed przystąpieniem do implementacji.

\noindent\emph{Praca w zespole} -- charakter członków zespołu mógł okazać się niekompatybilny. Zaistnieć mogły problemy z podziałem pracy i delegacją obowiązków, niepewny zakres odpowiedzialności, problemy związane z zarządzaniem czasem. By temu przeciwdziałać narzuciliśmy sobie sztywną hierarchię, i kładliśmy nacisk na komunikację wewnątrz zespołu na temat wszystkiego związanego z projektem.
 
\chapter{Zakres funkcjonalności}
\section{Aktorzy}
Jako że wynikiem całego projektu będą de facto dwa osobne produkty, wyróżnić możemy dwóch różnych aktorów będących użytkownikami końcowymi. Framework skierowany jest do programistów, będą go chcieli wykorzystać w budowaniu własnych aplikacji, interesować ich będzie kod oraz sposób jego użycia. Aplikacja zaś skierowana jest do użytkownika końcowego, nie posiadającego żadnej wiedzy na temat programowania, który po prostu chce dowiedzieć się kilku rzeczy na temat posiadanego przez niego pliku dźwiękowego.
\section{Użytkownik}
\IncludeUML{n_userMain}{Przypadki użycia użytkownika}
Wybranie trybu pracy odnosi się do możliwości przeprowadzenia pełnej analizy lub wybrania tylko fragmentu nie zawierającego wykresów generowanych w czasie rzeczywistym (jak spektrum czy okno fali).
W skład wyświetlania wyników analizy wchodzą konkretne wykresy (fala, okno fali, moc, spektrum) oraz metadane uzyskiwane w wyniku przetwarzania pliku.

Po szczegóły odsyłamy do dokumentu wymagań funkcjonalnych.

\section{Programista}
\IncludeUML{n_programista}{Główne przypadki użycia programisty}
Dostęp do danych oznacza wczytanie i udostępnienie programiście surowych danych pliku dźwiękowego w odpowiednim formacie (PCM).
\IncludeUML{n_tree}{Przypadki użycia drzewa przetwarzania}
W skład ekstrakcji danych wchodzą poszczególne konkretne informacje jakie można wyciągnąć z pliku muzycznego (np. moc czy spektrum fali). Odłączanie jednostek mówi o możliwości dynamicznego odłączania od drzewa przetwarzania niepotrzebnych już elementów. Propagacja wyników zaś mówi o potrzebie istnienia mechanizmu, który pozwoliłby na przetwarzanie modularne, gdzie następne elementy opierają się na wynikach poprzednich.

Po szczegóły odsyłamy do dokumentu wymagań funkcjonalnych.


\chapter{Architektura systemu}

Projekt składa się z dwóch części: frameworku do obsługi dźwięku, oraz aplikacji Androidowej,
stanowiącej ilustrację jego możliwości i przykład użycia. Framework spełnia kilka zadań, niezbędnych
do pracy z plikami dźwiękowymi -- odpowiedzialny jest za ich wczytywanie, konwersję różnych formatów
dźwięku na ten używany wewnętrznie przez framework, oferuje także elastyczny model jego
przetwarzania oraz umożliwia jego odtwarzanie. W jego skład wchodzi kilka modułów:

\IncludeUML{modules}{Wysokopoziomowa struktura projektu}
\begin{itemize}

\item Moduł wczytywania plików - łatwo rozszerzalny zbudowany na pluginach mechanizm wczytania i konwersji plików dźwiękowych do formatu zmiennoprzecinkowego PCM. Implementacja pozwala na wczytywanie plików .mp3, .wav oraz .ogg.

\item Moduł odczytu metadanych - moduł pozyskujący informacje o utworze i reprezentującym go pliku nie stanowiące bezpośrednio danych audio takich jak autor czy wielkość pliku.

\item Moduł przetwarzania dźwięku - udostępnia infrastrukturę pozwalającą w dowolny sposób analizować i
przekształcać wejściowy strumień danych audio. W tym celu wykorzystuje koncept węzłów przetwarzania
-- autonomicznych jednostek, realizujących proste, atomiczne przekształcenia strumienia wejściowego
i generujących strumień wyjściowy, połączonych ze sobą wejściami/wyjściami w strukturę drzewiastą. Konstrukcja ta posiada pożądane przez nas cechy takie jak modularność, komponowalność oraz przede wszystkim prosty i efektywny przepływ danych. Framework udostępnia też kilkanaście gotowych jednostek przetwarzania, realizujących typowe, niezbyt skomplikowane przekształcenia, np. obliczanie mocy fali czy FFT.

\item Moduł propagacji danych -  oferuje możliwość względnie prostego i wygodnego przekazania danych z
logicznej części aplikacji do interfejsu użytkownika. Cel ten zrealizowany został poprzez wprowadzenie hierarchicznego \emph{modelu} danych i wzorca \emph{Observer}. Framework udostępnia klasy
łączące go z modułem przetwarzania, co pozwala stworzyć np. wizualizację transformaty Fouriera
przetwarzanego sygnału w czasie rzeczywistym.

\item Moduł odtwarzania - dostarcza możliwości odtworzenia danych dźwiękowych, odczytanych z pliku bądź
przekształconych. Jest rozszerzalny -- dostępne implementacje stosownych interfejsów są dynamicznie
ładowane podczas uruchomienia na podstawie zawartości CLASSPATH-a. Jego funkcjonalność zbudowana
jest na niewielkim zestawie prostych operacji, dzięk czemu dostarczenie implementacji na nową,
niewspieraną platformę nie wymaga dużego wysiłku. Dostępna jest implementacja oparta o
\textit{JavaSound}.
\end{itemize}

Całość dopełnia aplikacja Androidowa, której budowa została maksymalnie uproszczona by lepiej spełniał swoje zadanie prezentacji budowy aplikacji w oparciu o Framework bez niepotrzebnych dodatków. Składa się ona z dwóch aktywności -- Pierwszej, głównej, na którą składa się między innymi prosta implementacja eksploratora plików, oraz druga oparta na zakładkach przystosowana do wyświetlania danych przetwarzania.

\chapter{Organizacja pracy}
Planem na organizację pracy początkowo była idea iteracji, przyrostowego modelu którego każdy cykl kończy się gotowym do zaprezentowania klientowi produktem. Po przerzuceniu ciężaru prac na budowę frameworka okazało się to jednak w dużej mierze niemożliwe ze względu na jego zawiłą i powiązaną nawzajem budowę uniemożliwiającą działanie na wynikach cząstkowych. Stąd też jedna z iteracji zdecydowanie góruje długością nad pozostałymi ponieważ składa się na nią całość implementacji frameworku od zera do stanu w którym był on używalny a API przyjęło ostateczną formę.

\section{Struktura zespołu}
Nasz zespół pracował w ścisłej hierarchii związanej z poziomem umiejętności. Kierownictwo przejął \emph{Marcin Łoś} - to on odpowiada za architekturę frameworku, on też zarządzał projektem od strony programistycznej delegując zadania gdzie uznał to za stosowne. \emph{Michał Torba} jako główną odpowiedzialność przyjął aplikację Androidową oraz dokumentację projektu pełniąc jedynie pomocniczą funkcję w pozostałych aspektach prac.
\section{Skrót harmonogramu}
\begin{center}
    \begin{tabular}{| l | l | p{9cm} |}
    \hline
    Data rozpoczęcia & Data zakończenia & Opis \\ \hline
    Maj 2013 & Czerwiec 2013 & Iteracja 0 - wstępna analiza, poszukiwanie gotowych rozwiązań, rozważania na temat ostatecznej funkcjonalności. \\ \hline
    Czerwiec 2013 & Lipiec 2013 & Iteracja 1 - rozpoczęcie implementacji. Napotkanie na problem z java.sound na Androidzie. \\ \hline
    Lipiec 2013 & Lipiec 2013 & Iteracja 2 - Kolejna faza projektowania. Tutaj powstały główne idee oraz szkic API frameworku.  \\ \hline
    Lipiec 2013 & Październik 2013 & Iteracja 3 - Implementacja rdzenia systemu. \\ \hline
    Październik 2013 & Listopad 2013 & Iteracja 4 - Zakończenie prac nad frameworkiem (dodanie gotowych jednostek przetwarzania), stworzenie aplikacji Androidowej z wykorzystaniem frameworku. \\ \hline
    Listopad 2013 & Styczeń 2014 & Iteracja 5 - Dopracowanie aplikacji oraz opracowanie dokumentacji projektowej. \\ \hline
    \end{tabular}
\end{center}
\section{Testy jednostkowe i akceptacyjne}

Do testów jednostkowych wykorzystywany był framework JUnit4 oraz Mockito, sporadycznie także
PowerMock. Nie cały kod został pokryty w pełni testami jednostkowymi; pokrycie wynosi ok. 30\% (do
jego określenia wykorzystane zostało narzędzie EclEmma). Testowane były głównie te fragmenty,
których poprawność jest kwestią delikatną i łatwą do naruszenia, m. in. systemy dynamicznego
ładowania dodatkowej funkcjonalności wraz z parserami konfiguracji, wykorzystywane przez nie klasy
pomocnicze do skanowania CLASSPATH-a i obsługa refleksji, jak również API modeli i klasy
odpowiedzialne za konfigurację. Brak testów jednostkowych dla rdzenia systemu spowodowany jest jego
stabilnością -- po stworzeniu go na samym początku prac implementacyjnych nie był zmieniany.


Aplikacja Androidowa, ze względu na korzystanie z zaimplementowanych i przetestowanych już rozwiązań frameworku poddana została jedynie testom akceptacyjnym - uruchamiana była na kilku różnych emulatorach reprezentujących różne urządzenia oparte o system Android, oraz wykorzystana do przeanalizowania różnych plików.
\section{Narzędzia}
Jako repozytorium kodu wykorzystaliśmy popularny Github. Do szybkiego tworzenia bieżącej dokumentacji projektowej korzystaliśmy z systemu Confluence udostępnianego przez Katedrę Informatyki. Specjalne podziękowanie należy się też Google Hangouts, głównej platformy komunikacji wewnątrz zespołu.

Środowiskiem budowy był Eclipse skonfigurowany pod współpracę z Android SDK. Funkcję emulatorów pełniła maszyna wirtualna wbudowana w SDK, Bluestacks będący szybką Windowsową aplikacją emulującą Androida, oraz GenyMotion czyli maszyna wirtualna systemu Android działająca pod VirtualBoxem którą można wykorzystywać dla celów niekomercyjnych do testowania aplikacji.

\chapter{Wyniki projektu}
\section{Efekty i ocena przydatności}
W ramach przyjętych założeń uzyskaliśmy zadowalające wyniki. Framework spełnia wszystkie założenia techniczne przed nim postawione, jest w pełni zgodny z systemem Android, jest stosunkowo prosty w użytkowaniu i stosownie udokumentowany. O ile gotowe jednostki przetwarzania mogą okazać się niewystarczające dla programistów pragnących w oparciu tylko o nie zbudować komercyjną aplikację, to framework jest doskonałym punktem wyjścia dla programistów pragnących napisać własne elementy analizy. Aplikacja androidowa dobrze demonstruje sposób wykorzystania frameworku dając punkt wyjścia dla przyszłych bardziej złożonych implementacji.

\section{Ograniczenia i kierunki dalszych prac}
Największym ograniczeniem jest liczba gotowych komponentów - te gotowe nie wzbudzą zachwytu w entuzjastach analizy plików muzycznych, reprezentują jedynie absolutne podstawy. Napisanie kolejnych, analizujących bardziej zaawansowane koncepty takie jak bitrate czy barwę dźwięku wydaje się oczywistym następnym krokiem.

Wraz z rozszerzeniem framworka rozwijać musi się też aplikacja, znajdując sposób (a przynajmniej miejsce) na zwizualizowanie nowych uzyskiwanych informacji.

\nocite{*}
\bibliography{przewodnik}
